{
  "slok1": {
    "line1": "ōṁ śrīmātā śrīmahārājñī śrīmat-siṁhāsanēśvarī .",
    "line2": "cidagni-kuṇḍa-sambhūtā dēvakārya-samudyatā .. 1.."
  },
  "slok2": {
    "line1": "udyadbhānu-sahasrābhā caturbāhu-samanvitā .",
    "line2": "rāgasvarūpa-pāśāḍhyā krōdhākārāṅkuśōjjvalā .. 2.."
  },
  "slok3": {
    "line1": "manōrūpēkṣu-kōdaṇḍā pañcatanmātra-sāyakā .",
    "line2": "nijāruṇa-prabhāpūra-majjadbrahmāṇḍa-maṇḍalā .. 3.."
  },
  "slok4": {
    "line1": "campakāśōka-punnāga-saugandhika-lasatkacā .",
    "line2": "kuruvindamaṇi-śrēṇī-kanatkōṭīra-maṇḍitā .. 4.."
  },
  "slok5": {
    "line1": "aṣṭamīcandra-vibhrāja-dalikasthala-śōbhitā .",
    "line2": "mukhacandra-kalaṅkābha-mr̥ganābhi-viśēṣakā .. 5.."
  },
  "slok6": {
    "line1": "vadanasmara-māṅgalya-gr̥hatōraṇa-cillikā .",
    "line2": "vaktralakṣmī-parīvāha-calanmīnābha-lōcanā .. 6.."
  },
  "slok7": {
    "line1": "navacampaka-puṣpābha-nāsādaṇḍa-virājitā .",
    "line2": "tārākānti-tiraskāri-nāsābharaṇa-bhāsurā .. 7.."
  },
  "slok8": {
    "line1": "kadambamañjarī-kl̥pta-karṇapūra-manōharā .",
    "line2": "tāṭaṅka-yugalī-bhūta-tapanōḍupa-maṇḍalā .. 8.."
  },
  "slok9": {
    "line1": "padmarāga-śilādarśa-paribhāvi-kapōlabhūḥ .",
    "line2": "navavidruma-bimbaśrī-nyakkāri-radanacchadā .. 9.. var. daśanacchadā"
  },
  "slok10": {
    "line1": "śuddha-vidyāṅkurākāra-dvijapaṅkti-dvayōjjvalā .",
    "line2": "karpūra-vīṭikāmōda-samākarṣi-digantarā .. 10.."
  },
  "slok11": {
    "line1": "nija-sallāpa-mādhurya-vinirbhartsita-kacchapī . var. nija-saṁlāpa",
    "line2": "mandasmita-prabhāpūra-majjatkāmēśa-mānasā .. 11.."
  },
  "slok12": {
    "line1": "anākalita-sādr̥śya-cibukaśrī-virājitā . var. cubukaśrī",
    "line2": "kāmēśa-baddha-māṅgalya-sūtra-śōbhita-kandharā .. 12.."
  },
  "slok13": {
    "line1": "kanakāṅgada-kēyūra-kamanīya-bhujānvitā .",
    "line2": "ratnagraivēya-cintāka-lōla-muktā-phalānvitā .. 13.."
  },
  "slok14": {
    "line1": "kāmēśvara-prēmaratna-maṇi-pratipaṇa-stanī .",
    "line2": "nābhyālavāla-rōmāli-latā-phala-kucadvayī .. 14.."
  },
  "slok15": {
    "line1": "lakṣyarōma-latādhāratā-samunnēya-madhyamā .",
    "line2": "stanabhāra-dalanmadhya-paṭṭabandha-valitrayā .. 15.."
  },
  "slok16": {
    "line1": "aruṇāruṇa-kausumbha-vastra-bhāsvat-kaṭītaṭī .",
    "line2": "ratna-kiṅkiṇikā-ramya-raśanā-dāma-bhūṣitā .. 16.."
  },
  "slok17": {
    "line1": "kāmēśa-jñāta-saubhāgya-mārdavōru-dvayānvitā .",
    "line2": "māṇikya-mukuṭākāra-jānudvaya-virājitā .. 17.."
  },
  "slok18": {
    "line1": "indragōpa-parikṣipta-smaratūṇābha-jaṅghikā .",
    "line2": "gūḍhagulphā kūrmapr̥ṣṭha-jayiṣṇu-prapadānvitā .. 18.."
  },
  "slok19": {
    "line1": "nakha-dīdhiti-saṁchanna-namajjana-tamōguṇā .",
    "line2": "padadvaya-prabhājāla-parākr̥ta-sarōruhā .. 19.."
  },
  "slok20": {
    "line1": "siñjāna-maṇimañjīra-maṇḍita-śrī-padāmbujā . var. śiñjāna",
    "line2": "marālī-mandagamanā mahālāvaṇya-śēvadhiḥ .. 20.."
  },
  "slok21": {
    "line1": "sarvāruṇā’navadyāṅgī sarvābharaṇa-bhūṣitā .",
    "line2": "śiva-kāmēśvarāṅkasthā śivā svādhīna-vallabhā .. 21.."
  },
  "slok22": {
    "line1": "sumēru-madhya-śr̥ṅgasthā śrīmannagara-nāyikā .",
    "line2": "cintāmaṇi-gr̥hāntasthā pañca-brahmāsana-sthitā .. 22.."
  },
  "slok23": {
    "line1": "mahāpadmāṭavī-saṁsthā kadambavana-vāsinī .",
    "line2": "sudhāsāgara-madhyasthā kāmākṣī kāmadāyinī .. 23.."
  },
  "slok24": {
    "line1": "dēvarṣi-gaṇa-saṁghāta-stūyamānātma-vaibhavā .",
    "line2": "bhaṇḍāsura-vadhōdyukta-śaktisēnā-samanvitā .. 24.."
  },
  "slok25": {
    "line1": "sampatkarī-samārūḍha-sindhura-vraja-sēvitā .",
    "line2": "aśvārūḍhādhiṣṭhitāśva-kōṭi-kōṭibhirāvr̥tā .. 25.."
  },
  "slok26": {
    "line1": "cakrarāja-rathārūḍha-sarvāyudha-pariṣkr̥tā .",
    "line2": "gēyacakra-rathārūḍha-mantriṇī-parisēvitā .. 26.."
  },
  "slok27": {
    "line1": "kiricakra-rathārūḍha-daṇḍanāthā-puraskr̥tā .",
    "line2": "jvālā-mālinikākṣipta-vahniprākāra-madhyagā .. 27.."
  },
  "slok28": {
    "line1": "bhaṇḍasainya-vadhōdyukta-śakti-vikrama-harṣitā .",
    "line2": "nityā-parākramāṭōpa-nirīkṣaṇa-samutsukā .. 28.."
  },
  "slok29": {
    "line1": "bhaṇḍaputra-vadhōdyukta-bālā-vikrama-nanditā .",
    "line2": "mantriṇyambā-viracita-viṣaṅga-vadha-tōṣitā .. 29.."
  },
  "slok30": {
    "line1": "viśukra-prāṇaharaṇa-vārāhī-vīrya-nanditā .",
    "line2": "kāmēśvara-mukhālōka-kalpita-śrīgaṇēśvarā .. 30.."
  },
  "slok31": {
    "line1": "mahāgaṇēśa-nirbhinna-vighnayantra-praharṣitā .",
    "line2": "bhaṇḍāsurēndra-nirmukta-śastra-pratyastra-varṣiṇī .. 31.."
  },
  "slok32": {
    "line1": "karāṅguli-nakhōtpanna-nārāyaṇa-daśākr̥tiḥ .",
    "line2": "mahā-pāśupatāstrāgni-nirdagdhāsura-sainikā .. 32.."
  },
  "slok33": {
    "line1": "kāmēśvarāstra-nirdagdha-sabhaṇḍāsura-śūnyakā .",
    "line2": "brahmōpēndra-mahēndrādi-dēva-saṁstuta-vaibhavā .. 33.."
  },
  "slok34": {
    "line1": "hara-nētrāgni-saṁdagdha-kāma-sañjīvanauṣadhiḥ .",
    "line2": "śrīmadvāgbhava-kūṭaika-svarūpa-mukha-paṅkajā .. 34.."
  },
  "slok35": {
    "line1": "kaṇṭhādhaḥ-kaṭi-paryanta-madhyakūṭa-svarūpiṇī .",
    "line2": "śakti-kūṭaikatāpanna-kaṭyadhōbhāga-dhāriṇī .. 35.."
  },
  "slok36": {
    "line1": "mūla-mantrātmikā mūlakūṭatraya-kalēvarā .",
    "line2": "kulāmr̥taika-rasikā kulasaṁkēta-pālinī .. 36.."
  },
  "slok37": {
    "line1": "kulāṅganā kulāntasthā kaulinī kulayōginī .",
    "line2": "akulā samayāntasthā samayācāra-tatparā .. 37.."
  },
  "slok38": {
    "line1": "mūlādhāraika-nilayā brahmagranthi-vibhēdinī .",
    "line2": "maṇi-pūrāntaruditā viṣṇugranthi-vibhēdinī .. 38.."
  },
  "slok39": {
    "line1": "ājñā-cakrāntarālasthā rudragranthi-vibhēdinī .",
    "line2": "sahasrārāmbujārūḍhā sudhā-sārābhivarṣiṇī .. 39.."
  },
  "slok40": {
    "line1": "taḍillatā-samaruciḥ ṣaṭcakrōpari-saṁsthitā .",
    "line2": "mahāsaktiḥ kuṇḍalinī bisatantu-tanīyasī .. 40.."
  },
  "slok41": {
    "line1": "bhavānī bhāvanāgamyā bhavāraṇya-kuṭhārikā .",
    "line2": "bhadrapriyā bhadramūrtir bhakta-saubhāgyadāyinī .. 41.."
  },
  "slok42": {
    "line1": "bhaktipriyā bhaktigamyā bhaktivaśyā bhayāpahā .",
    "line2": "śāmbhavī śāradārādhyā śarvāṇī śarmadāyinī .. 42.."
  },
  "slok43": {
    "line1": "śāṅkarī śrīkarī sādhvī śaraccandra-nibhānanā .",
    "line2": "śātōdarī śāntimatī nirādhārā nirañjanā .. 43.."
  },
  "slok44": {
    "line1": "nirlēpā nirmalā nityā nirākārā nirākulā .",
    "line2": "nirguṇā niṣkalā śāntā niṣkāmā nirupaplavā .. 44.."
  },
  "slok45": {
    "line1": "nityamuktā nirvikārā niṣprapañcā nirāśrayā .",
    "line2": "nityaśuddhā nityabuddhā niravadyā nirantarā .. 45.."
  },
  "slok46": {
    "line1": "niṣkāraṇā niṣkalaṅkā nirupādhir nirīśvarā .",
    "line2": "nīrāgā rāgamathanī nirmadā madanāśinī .. 46.."
  },
  "slok47": {
    "line1": "niścintā nirahaṁkārā nirmōhā mōhanāśinī .",
    "line2": "nirmamā mamatāhantrī niṣpāpā pāpanāśinī .. 47.."
  },
  "slok48": {
    "line1": "niṣkrōdhā krōdhaśamanī nirlōbhā lōbhanāśinī .",
    "line2": "niḥsaṁśayā saṁśayaghnī nirbhavā bhavanāśinī .. 48.. var. nissaṁśayā"
  },
  "slok49": {
    "line1": "nirvikalpā nirābādhā nirbhēdā bhēdanāśinī .",
    "line2": "nirnāśā mr̥tyumathanī niṣkriyā niṣparigrahā .. 49.."
  },
  "slok50": {
    "line1": "nistulā nīlacikurā nirapāyā niratyayā .",
    "line2": "durlabhā durgamā durgā duḥkhahantrī sukhapradā .. 50.."
  },
  "slok51": {
    "line1": "duṣṭadūrā durācāra-śamanī dōṣavarjitā .",
    "line2": "sarvajñā sāndrakaruṇā samānādhika-varjitā .. 51.."
  },
  "slok52": {
    "line1": "sarvaśaktimayī sarva-maṅgalā sadgatipradā .",
    "line2": "sarvēśvarī sarvamayī sarvamantra-svarūpiṇī .. 52.."
  },
  "slok53": {
    "line1": "sarva-yantrātmikā sarva-tantrarūpā manōnmanī .",
    "line2": "māhēśvarī mahādēvī mahālakṣmīr mr̥ḍapriyā .. 53.."
  },
  "slok54": {
    "line1": "mahārūpā mahāpūjyā mahāpātaka-nāśinī .",
    "line2": "mahāmāyā mahāsattvā mahāśaktir mahāratiḥ .. 54.."
  },
  "slok55": {
    "line1": "mahābhōgā mahaiśvaryā mahāvīryā mahābalā .",
    "line2": "mahābuddhir mahāsiddhir mahāyōgēśvarēśvarī .. 55.."
  },
  "slok56": {
    "line1": "mahātantrā mahāmantrā mahāyantrā mahāsanā .",
    "line2": "mahāyāga-kramārādhyā mahābhairava-pūjitā .. 56.."
  },
  "slok57": {
    "line1": "mahēśvara-mahākalpa-mahātāṇḍava-sākṣiṇī .",
    "line2": "mahākāmēśa-mahiṣī mahātripura-sundarī .. 57.."
  },
  "slok58": {
    "line1": "catuḥṣaṣṭyupacārāḍhyā catuḥṣaṣṭikalāmayī .",
    "line2": "mahācatuḥ-ṣaṣṭikōṭi-yōginī-gaṇasēvitā .. 58.."
  },
  "slok59": {
    "line1": "manuvidyā candravidyā candramaṇḍala-madhyagā .",
    "line2": "cārurūpā cāruhāsā cārucandra-kalādharā .. 59.."
  },
  "slok60": {
    "line1": "carācara-jagannāthā cakrarāja-nikētanā .",
    "line2": "pārvatī padmanayanā padmarāga-samaprabhā .. 60.."
  },
  "slok61": {
    "line1": "pañca-prētāsanāsīnā pañcabrahma-svarūpiṇī .",
    "line2": "cinmayī paramānandā vijñāna-ghanarūpiṇī .. 61.."
  },
  "slok62": {
    "line1": "dhyāna-dhyātr̥-dhyēyarūpā dharmādharma-vivarjitā .",
    "line2": "viśvarūpā jāgariṇī svapantī taijasātmikā .. 62.."
  },
  "slok63": {
    "line1": "suptā prājñātmikā turyā sarvāvasthā-vivarjitā .",
    "line2": "sr̥ṣṭikartrī brahmarūpā gōptrī gōvindarūpiṇī .. 63.."
  },
  "slok64": {
    "line1": "saṁhāriṇī rudrarūpā tirōdhāna-karīśvarī .",
    "line2": "sadāśivā’nugrahadā pañcakr̥tya-parāyaṇā .. 64.."
  },
  "slok65": {
    "line1": "bhānumaṇḍala-madhyasthā bhairavī bhagamālinī .",
    "line2": "padmāsanā bhagavatī padmanābha-sahōdarī .. 65.."
  },
  "slok66": {
    "line1": "unmēṣa-nimiṣōtpanna-vipanna-bhuvanāvalī .",
    "line2": "sahasra-śīrṣavadanā sahasrākṣī sahasrapāt .. 66.."
  },
  "slok67": {
    "line1": "ābrahma-kīṭa-jananī varṇāśrama-vidhāyinī .",
    "line2": "nijājñārūpa-nigamā puṇyāpuṇya-phalapradā .. 67.."
  },
  "slok68": {
    "line1": "śruti-sīmanta-sindūrī-kr̥ta-pādābja-dhūlikā .",
    "line2": "sakalāgama-sandōha-śukti-sampuṭa-mauktikā .. 68.."
  },
  "slok69": {
    "line1": "puruṣārthapradā pūrṇā bhōginī bhuvanēśvarī .",
    "line2": "ambikā’nādi-nidhanā haribrahmēndra-sēvitā .. 69.."
  },
  "slok70": {
    "line1": "nārāyaṇī nādarūpā nāmarūpa-vivarjitā .",
    "line2": "hrīṁkārī hrīmatī hr̥dyā hēyōpādēya-varjitā .. 70.."
  },
  "slok71": {
    "line1": "rājarājārcitā rājñī ramyā rājīvalōcanā .",
    "line2": "rañjanī ramaṇī rasyā raṇatkiṅkiṇi-mēkhalā .. 71.."
  },
  "slok72": {
    "line1": "ramā rākēnduvadanā ratirūpā ratipriyā .",
    "line2": "rakṣākarī rākṣasaghnī rāmā ramaṇalampaṭā .. 72.."
  },
  "slok73": {
    "line1": "kāmyā kāmakalārūpā kadamba-kusuma-priyā .",
    "line2": "kalyāṇī jagatīkandā karuṇā-rasa-sāgarā .. 73.."
  },
  "slok74": {
    "line1": "kalāvatī kalālāpā kāntā kādambarīpriyā .",
    "line2": "varadā vāmanayanā vāruṇī-mada-vihvalā .. 74.."
  },
  "slok75": {
    "line1": "viśvādhikā vēdavēdyā vindhyācala-nivāsinī .",
    "line2": "vidhātrī vēdajananī viṣṇumāyā vilāsinī .. 75.."
  },
  "slok76": {
    "line1": "kṣētrasvarūpā kṣētrēśī kṣētra-kṣētrajña-pālinī .",
    "line2": "kṣayavr̥ddhi-vinirmuktā kṣētrapāla-samarcitā .. 76.."
  },
  "slok77": {
    "line1": "vijayā vimalā vandyā vandāru-jana-vatsalā .",
    "line2": "vāgvādinī vāmakēśī vahnimaṇḍala-vāsinī .. 77.."
  },
  "slok78": {
    "line1": "bhaktimat-kalpalatikā paśupāśa-vimōcinī .",
    "line2": "saṁhr̥tāśēṣa-pāṣaṇḍā sadācāra-pravartikā .. 78.. var. pākhaṇḍā"
  },
  "slok79": {
    "line1": "tāpatrayāgni-santapta-samāhlādana-candrikā .",
    "line2": "taruṇī tāpasārādhyā tanumadhyā tamō’pahā .. 79.."
  },
  "slok80": {
    "line1": "citistatpada-lakṣyārthā cidēkarasa-rūpiṇī .",
    "line2": "svātmānanda-lavībhūta-brahmādyānanda-santatiḥ .. 80.."
  },
  "slok81": {
    "line1": "parā pratyakcitīrūpā paśyantī paradēvatā .",
    "line2": "madhyamā vaikharīrūpā bhakta-mānasa-haṁsikā .. 81.."
  },
  "slok82": {
    "line1": "kāmēśvara-prāṇanāḍī kr̥tajñā kāmapūjitā .",
    "line2": "śr̥ṅgāra-rasa-sampūrṇā jayā jālandhara-sthitā .. 82.."
  },
  "slok83": {
    "line1": "ōḍyāṇapīṭha-nilayā bindu-maṇḍalavāsinī .",
    "line2": "rahōyāga-kramārādhyā rahastarpaṇa-tarpitā .. 83.."
  },
  "slok84": {
    "line1": "sadyaḥprasādinī viśva-sākṣiṇī sākṣivarjitā .",
    "line2": "ṣaḍaṅgadēvatā-yuktā ṣāḍguṇya-paripūritā .. 84.."
  },
  "slok85": {
    "line1": "nityaklinnā nirupamā nirvāṇa-sukha-dāyinī .",
    "line2": "nityā-ṣōḍaśikā-rūpā śrīkaṇṭhārdha-śarīriṇī .. 85.."
  },
  "slok86": {
    "line1": "prabhāvatī prabhārūpā prasiddhā paramēśvarī .",
    "line2": "mūlaprakr̥tir avyaktā vyaktāvyakta-svarūpiṇī .. 86.."
  },
  "slok87": {
    "line1": "vyāpinī vividhākārā vidyāvidyā-svarūpiṇī .",
    "line2": "mahākāmēśa-nayana-kumudāhlāda-kaumudī .. 87.."
  },
  "slok88": {
    "line1": "bhakta-hārda-tamōbhēda-bhānumadbhānu-santatiḥ .",
    "line2": "śivadūtī śivārādhyā śivamūrtiḥ śivaṅkarī .. 88.."
  },
  "slok89": {
    "line1": "śivapriyā śivaparā śiṣṭēṣṭā śiṣṭapūjitā .",
    "line2": "apramēyā svaprakāśā manōvācāmagōcarā .. 89.."
  },
  "slok90": {
    "line1": "cicchaktiś cētanārūpā jaḍaśaktir jaḍātmikā .",
    "line2": "gāyatrī vyāhr̥tiḥ sandhyā dvijavr̥nda-niṣēvitā .. 90.."
  },
  "slok91": {
    "line1": "tattvāsanā tattvamayī pañca-kōśāntara-sthitā .",
    "line2": "niḥsīma-mahimā nitya-yauvanā madaśālinī .. 91.. var. nissīma"
  },
  "slok92": {
    "line1": "madaghūrṇita-raktākṣī madapāṭala-gaṇḍabhūḥ .",
    "line2": "candana-drava-digdhāṅgī cāmpēya-kusuma-priyā .. 92.."
  },
  "slok93": {
    "line1": "kuśalā kōmalākārā kurukullā kulēśvarī .",
    "line2": "kulakuṇḍālayā kaula-mārga-tatpara-sēvitā .. 93.."
  },
  "slok94": {
    "line1": "kumāra-gaṇanāthāmbā tuṣṭiḥ puṣṭir matir dhr̥tiḥ .",
    "line2": "śāntiḥ svastimatī kāntir nandinī vighnanāśinī .. 94.."
  },
  "slok95": {
    "line1": "tējōvatī trinayanā lōlākṣī-kāmarūpiṇī .",
    "line2": "mālinī haṁsinī mātā malayācala-vāsinī .. 95.."
  },
  "slok96": {
    "line1": "sumukhī nalinī subhrūḥ śōbhanā suranāyikā .",
    "line2": "kālakaṇṭhī kāntimatī kṣōbhiṇī sūkṣmarūpiṇī .. 96.."
  },
  "slok97": {
    "line1": "vajrēśvarī vāmadēvī vayō’vasthā-vivarjitā .",
    "line2": "siddhēśvarī siddhavidyā siddhamātā yaśasvinī .. 97.."
  },
  "slok98": {
    "line1": "viśuddhicakra-nilayā’’raktavarṇā trilōcanā .",
    "line2": "khaṭvāṅgādi-praharaṇā vadanaika-samanvitā .. 98.."
  },
  "slok99": {
    "line1": "pāyasānnapriyā tvaksthā paśulōka-bhayaṅkarī .",
    "line2": "amr̥tādi-mahāśakti-saṁvr̥tā ḍākinīśvarī .. 99.."
  },
  "slok100": {
    "line1": "anāhatābja-nilayā śyāmābhā vadanadvayā .",
    "line2": "daṁṣṭrōjjvalā’kṣa-mālādi-dharā rudhirasaṁsthitā .. 100.."
  },
  "slok101": {
    "line1": "kālarātryādi-śaktyaugha-vr̥tā snigdhaudanapriyā .",
    "line2": "mahāvīrēndra-varadā rākiṇyambā-svarūpiṇī .. 101.."
  },
  "slok102": {
    "line1": "maṇipūrābja-nilayā vadanatraya-saṁyutā .",
    "line2": "vajrādikāyudhōpētā ḍāmaryādibhirāvr̥tā .. 102.."
  },
  "slok103": {
    "line1": "raktavarṇā māṁsaniṣṭhā guḍānna-prīta-mānasā .",
    "line2": "samastabhakta-sukhadā lākinyambā-svarūpiṇī .. 103.."
  },
  "slok104": {
    "line1": "svādhiṣṭhānāmbuja-gatā caturvaktra-manōharā .",
    "line2": "śūlādyāyudha-sampannā pītavarṇā’tigarvitā .. 104.."
  },
  "slok105": {
    "line1": "mēdōniṣṭhā madhuprītā bandhinyādi-samanvitā .",
    "line2": "dadhyannāsakta-hr̥dayā kākinī-rūpa-dhāriṇī .. 105.."
  },
  "slok106": {
    "line1": "mūlādhārāmbujārūḍhā pañca-vaktrā’sthi-saṁsthitā .",
    "line2": "aṅkuśādi-praharaṇā varadādi-niṣēvitā .. 106.."
  },
  "slok107": {
    "line1": "mudgaudanāsakta-cittā sākinyambā-svarūpiṇī .",
    "line2": "ājñā-cakrābja-nilayā śuklavarṇā ṣaḍānanā .. 107.."
  },
  "slok108": {
    "line1": "majjāsaṁsthā haṁsavatī-mukhya-śakti-samanvitā .",
    "line2": "haridrānnaika-rasikā hākinī-rūpa-dhāriṇī .. 108.."
  },
  "slok109": {
    "line1": "sahasradala-padmasthā sarva-varṇōpa-śōbhitā .",
    "line2": "sarvāyudhadharā śukla-saṁsthitā sarvatōmukhī .. 109.."
  },
  "slok110": {
    "line1": "sarvaudana-prītacittā yākinyambā-svarūpiṇī .",
    "line2": "svāhā svadhā’matir mēdhā śrutiḥ smr̥tir anuttamā .. 110.."
  },
  "slok111": {
    "line1": "puṇyakīrtiḥ puṇyalabhyā puṇyaśravaṇa-kīrtanā .",
    "line2": "pulōmajārcitā bandha-mōcanī bandhurālakā .. 111.. var. mōcanī barbarālakā"
  },
  "slok112": {
    "line1": "vimarśarūpiṇī vidyā viyadādi-jagatprasūḥ .",
    "line2": "sarvavyādhi-praśamanī sarvamr̥tyu-nivāriṇī .. 112.."
  },
  "slok113": {
    "line1": "agragaṇyā’cintyarūpā kalikalmaṣa-nāśinī .",
    "line2": "kātyāyanī kālahantrī kamalākṣa-niṣēvitā .. 113.."
  },
  "slok114": {
    "line1": "tāmbūla-pūrita-mukhī dāḍimī-kusuma-prabhā .",
    "line2": "mr̥gākṣī mōhinī mukhyā mr̥ḍānī mitrarūpiṇī .. 114.."
  },
  "slok115": {
    "line1": "nityatr̥ptā bhaktanidhir niyantrī nikhilēśvarī .",
    "line2": "maitryādi-vāsanālabhyā mahāpralaya-sākṣiṇī .. 115.."
  },
  "slok116": {
    "line1": "parā śaktiḥ parā niṣṭhā prajñānaghana-rūpiṇī .",
    "line2": "mādhvīpānālasā mattā mātr̥kā-varṇa-rūpiṇī .. 116.."
  },
  "slok117": {
    "line1": "mahākailāsa-nilayā mr̥ṇāla-mr̥du-dōrlatā .",
    "line2": "mahanīyā dayāmūrtir mahāsāmrājya-śālinī .. 117.."
  },
  "slok118": {
    "line1": "ātmavidyā mahāvidyā śrīvidyā kāmasēvitā .",
    "line2": "śrī-ṣōḍaśākṣarī-vidyā trikūṭā kāmakōṭikā .. 118.."
  },
  "slok119": {
    "line1": "kaṭākṣa-kiṅkarī-bhūta-kamalā-kōṭi-sēvitā .",
    "line2": "śiraḥsthitā candranibhā bhālasthēndra-dhanuḥprabhā .. 119.."
  },
  "slok120": {
    "line1": "hr̥dayasthā raviprakhyā trikōṇāntara-dīpikā .",
    "line2": "dākṣāyaṇī daityahantrī dakṣayajña-vināśinī .. 120.."
  },
  "slok121": {
    "line1": "darāndōlita-dīrghākṣī dara-hāsōjjvalan-mukhī .",
    "line2": "gurumūrtir guṇanidhir gōmātā guhajanmabhūḥ .. 121.."
  },
  "slok122": {
    "line1": "dēvēśī daṇḍanītisthā daharākāśa-rūpiṇī .",
    "line2": "pratipanmukhya-rākānta-tithi-maṇḍala-pūjitā .. 122.."
  },
  "slok123": {
    "line1": "kalātmikā kalānāthā kāvyālāpa-vinōdinī . var. vimōdinī",
    "line2": "sacāmara-ramā-vāṇī-savya-dakṣiṇa-sēvitā .. 123.."
  },
  "slok124": {
    "line1": "ādiśaktir amēyā’’tmā paramā pāvanākr̥tiḥ .",
    "line2": "anēkakōṭi-brahmāṇḍa-jananī divyavigrahā .. 124.."
  },
  "slok125": {
    "line1": "klīṁkārī kēvalā guhyā kaivalya-padadāyinī .",
    "line2": "tripurā trijagadvandyā trimūrtis tridaśēśvarī .. 125.."
  },
  "slok126": {
    "line1": "tryakṣarī divya-gandhāḍhyā sindūra-tilakāñcitā .",
    "line2": "umā śailēndratanayā gaurī gandharva-sēvitā .. 126.."
  },
  "slok127": {
    "line1": "viśvagarbhā svarṇagarbhā’varadā vāgadhīśvarī .",
    "line2": "dhyānagamyā’paricchēdyā jñānadā jñānavigrahā .. 127.."
  },
  "slok128": {
    "line1": "sarvavēdānta-saṁvēdyā satyānanda-svarūpiṇī .",
    "line2": "lōpāmudrārcitā līlā-kl̥pta-brahmāṇḍa-maṇḍalā .. 128.."
  },
  "slok129": {
    "line1": "adr̥śyā dr̥śyarahitā vijñātrī vēdyavarjitā .",
    "line2": "yōginī yōgadā yōgyā yōgānandā yugandharā .. 129.."
  },
  "slok130": {
    "line1": "icchāśakti-jñānaśakti-kriyāśakti-svarūpiṇī .",
    "line2": "sarvādhārā supratiṣṭhā sadasadrūpa-dhāriṇī .. 130.."
  },
  "slok131": {
    "line1": "aṣṭamūrtir ajājaitrī lōkayātrā-vidhāyinī . var. ajājētrī",
    "line2": "ēkākinī bhūmarūpā nirdvaitā dvaitavarjitā .. 131.."
  },
  "slok132": {
    "line1": "annadā vasudā vr̥ddhā brahmātmaikya-svarūpiṇī .",
    "line2": "br̥hatī brāhmaṇī brāhmī brahmānandā balipriyā .. 132.."
  },
  "slok133": {
    "line1": "bhāṣārūpā br̥hatsēnā bhāvābhāva-vivarjitā .",
    "line2": "sukhārādhyā śubhakarī śōbhanā sulabhā gatiḥ .. 133.."
  },
  "slok134": {
    "line1": "rāja-rājēśvarī rājya-dāyinī rājya-vallabhā .",
    "line2": "rājatkr̥pā rājapīṭha-nivēśita-nijāśritā .. 134.."
  },
  "slok135": {
    "line1": "rājyalakṣmīḥ kōśanāthā caturaṅga-balēśvarī .",
    "line2": "sāmrājya-dāyinī satyasandhā sāgaramēkhalā .. 135.."
  },
  "slok136": {
    "line1": "dīkṣitā daityaśamanī sarvalōka-vaśaṅkarī .",
    "line2": "sarvārthadātrī sāvitrī saccidānanda-rūpiṇī .. 136.."
  },
  "slok137": {
    "line1": "dēśa-kālāparicchinnā sarvagā sarvamōhinī .",
    "line2": "sarasvatī śāstramayī guhāmbā guhyarūpiṇī .. 137.."
  },
  "slok138": {
    "line1": "sarvōpādhi-vinirmuktā sadāśiva-pativratā .",
    "line2": "sampradāyēśvarī sādhvī gurumaṇḍala-rūpiṇī .. 138.."
  },
  "slok139": {
    "line1": "kulōttīrṇā bhagārādhyā māyā madhumatī mahī .",
    "line2": "gaṇāmbā guhyakārādhyā kōmalāṅgī gurupriyā .. 139.."
  },
  "slok140": {
    "line1": "svatantrā sarvatantrēśī dakṣiṇāmūrti-rūpiṇī .",
    "line2": "sanakādi-samārādhyā śivajñāna-pradāyinī .. 140.."
  },
  "slok141": {
    "line1": "citkalā’’nanda-kalikā prēmarūpā priyaṅkarī .",
    "line2": "nāmapārāyaṇa-prītā nandividyā naṭēśvarī .. 141.."
  },
  "slok142": {
    "line1": "mithyā-jagadadhiṣṭhānā muktidā muktirūpiṇī .",
    "line2": "lāsyapriyā layakarī lajjā rambhādivanditā .. 142.."
  },
  "slok143": {
    "line1": "bhavadāva-sudhāvr̥ṣṭiḥ pāpāraṇya-davānalā .",
    "line2": "daurbhāgya-tūlavātūlā jarādhvānta-raviprabhā .. 143.."
  },
  "slok144": {
    "line1": "bhāgyābdhi-candrikā bhakta-cittakēki-ghanāghanā .",
    "line2": "rōgaparvata-dambhōlir mr̥tyudāru-kuṭhārikā .. 144.."
  },
  "slok145": {
    "line1": "mahēśvarī mahākālī mahāgrāsā mahāśanā .",
    "line2": "aparṇā caṇḍikā caṇḍamuṇḍāsura-niṣūdinī .. 145.."
  },
  "slok146": {
    "line1": "kṣarākṣarātmikā sarva-lōkēśī viśvadhāriṇī .",
    "line2": "trivargadātrī subhagā tryambakā triguṇātmikā .. 146.."
  },
  "slok147": {
    "line1": "svargāpavargadā śuddhā japāpuṣpa-nibhākr̥tiḥ .",
    "line2": "ōjōvatī dyutidharā yajñarūpā priyavratā .. 147.."
  },
  "slok148": {
    "line1": "durārādhyā durādharṣā pāṭalī-kusuma-priyā .",
    "line2": "mahatī mērunilayā mandāra-kusuma-priyā .. 148.."
  },
  "slok149": {
    "line1": "vīrārādhyā virāḍrūpā virajā viśvatōmukhī .",
    "line2": "pratyagrūpā parākāśā prāṇadā prāṇarūpiṇī .. 149.."
  },
  "slok150": {
    "line1": "mārtāṇḍa-bhairavārādhyā mantriṇīnyasta-rājyadhūḥ . var. mārtaṇḍa",
    "line2": "tripurēśī jayatsēnā nistraiguṇyā parāparā .. 150.."
  },
  "slok151": {
    "line1": "satya-jñānānanda-rūpā sāmarasya-parāyaṇā .",
    "line2": "kapardinī kalāmālā kāmadhuk kāmarūpiṇī .. 151.."
  },
  "slok152": {
    "line1": "kalānidhiḥ kāvyakalā rasajñā rasaśēvadhiḥ .",
    "line2": "puṣṭā purātanā pūjyā puṣkarā puṣkarēkṣaṇā .. 152.."
  },
  "slok153": {
    "line1": "paraṁjyōtiḥ paraṁdhāma paramāṇuḥ parātparā .",
    "line2": "pāśahastā pāśahantrī paramantra-vibhēdinī .. 153.."
  },
  "slok154": {
    "line1": "mūrtā’mūrtā’nityatr̥ptā munimānasa-haṁsikā .",
    "line2": "satyavratā satyarūpā sarvāntaryāminī satī .. 154.."
  },
  "slok155": {
    "line1": "brahmāṇī brahmajananī bahurūpā budhārcitā .",
    "line2": "prasavitrī pracaṇḍā’’jñā pratiṣṭhā prakaṭākr̥tiḥ .. 155.."
  },
  "slok156": {
    "line1": "prāṇēśvarī prāṇadātrī pañcāśatpīṭha-rūpiṇī .",
    "line2": "viśr̥ṅkhalā viviktasthā vīramātā viyatprasūḥ .. 156.."
  },
  "slok157": {
    "line1": "mukundā muktinilayā mūlavigraha-rūpiṇī .",
    "line2": "bhāvajñā bhavarōgaghnī bhavacakra-pravartinī .. 157.."
  },
  "slok158": {
    "line1": "chandaḥsārā śāstrasārā mantrasārā talōdarī .",
    "line2": "udārakīrtir uddāmavaibhavā varṇarūpiṇī .. 158.."
  },
  "slok159": {
    "line1": "janmamr̥tyu-jarātapta-janaviśrānti-dāyinī .",
    "line2": "sarvōpaniṣa-dud-ghuṣṭā śāntyatīta-kalātmikā .. 159.."
  },
  "slok160": {
    "line1": "gambhīrā gaganāntasthā garvitā gānalōlupā .",
    "line2": "kalpanā-rahitā kāṣṭhā’kāntā kāntārdha-vigrahā .. 160.."
  },
  "slok161": {
    "line1": "kāryakāraṇa-nirmuktā kāmakēli-taraṅgitā .",
    "line2": "kanatkanakatā-ṭaṅkā līlā-vigraha-dhāriṇī .. 161.."
  },
  "slok162": {
    "line1": "ajā kṣayavinirmuktā mugdhā kṣipra-prasādinī .",
    "line2": "antarmukha-samārādhyā bahirmukha-sudurlabhā .. 162.."
  },
  "slok163": {
    "line1": "trayī trivarganilayā tristhā tripuramālinī .",
    "line2": "nirāmayā nirālambā svātmārāmā sudhāsr̥tiḥ .. 163.. var. sudhāsrutiḥ"
  },
  "slok164": {
    "line1": "saṁsārapaṅka-nirmagna-samuddharaṇa-paṇḍitā .",
    "line2": "yajñapriyā yajñakartrī yajamāna-svarūpiṇī .. 164.."
  },
  "slok165": {
    "line1": "dharmādhārā dhanādhyakṣā dhanadhānya-vivardhinī .",
    "line2": "viprapriyā viprarūpā viśvabhramaṇa-kāriṇī .. 165.."
  },
  "slok166": {
    "line1": "viśvagrāsā vidrumābhā vaiṣṇavī viṣṇurūpiṇī .",
    "line2": "ayōnir yōninilayā kūṭasthā kularūpiṇī .. 166.."
  },
  "slok167": {
    "line1": "vīragōṣṭhīpriyā vīrā naiṣkarmyā nādarūpiṇī .",
    "line2": "vijñānakalanā kalyā vidagdhā baindavāsanā .. 167.."
  },
  "slok168": {
    "line1": "tattvādhikā tattvamayī tattvamartha-svarūpiṇī .",
    "line2": "sāmagānapriyā saumyā sadāśiva-kuṭumbinī .. 168.. var. sōmyā"
  },
  "slok169": {
    "line1": "savyāpasavya-mārgasthā sarvāpadvinivāriṇī .",
    "line2": "svasthā svabhāvamadhurā dhīrā dhīrasamarcitā .. 169.."
  },
  "slok170": {
    "line1": "caitanyārghya-samārādhyā caitanya-kusumapriyā .",
    "line2": "sadōditā sadātuṣṭā taruṇāditya-pāṭalā .. 170.."
  },
  "slok171": {
    "line1": "dakṣiṇā-dakṣiṇārādhyā darasmēra-mukhāmbujā .",
    "line2": "kaulinī-kēvalā’narghya-kaivalya-padadāyinī .. 171.."
  },
  "slok172": {
    "line1": "stōtrapriyā stutimatī śruti-saṁstuta-vaibhavā .",
    "line2": "manasvinī mānavatī mahēśī maṅgalākr̥tiḥ .. 172.."
  },
  "slok173": {
    "line1": "viśvamātā jagaddhātrī viśālākṣī virāgiṇī .",
    "line2": "pragalbhā paramōdārā parāmōdā manōmayī .. 173.."
  },
  "slok174": {
    "line1": "vyōmakēśī vimānasthā vajriṇī vāmakēśvarī .",
    "line2": "pañcayajña-priyā pañca-prēta-mañcādhiśāyinī .. 174.."
  },
  "slok175": {
    "line1": "pañcamī pañcabhūtēśī pañca-saṁkhyōpacāriṇī .",
    "line2": "śāśvatī śāśvataiśvaryā śarmadā śambhumōhinī .. 175.."
  },
  "slok176": {
    "line1": "dharādharasutā dhanyā dharmiṇī dharmavardhinī .",
    "line2": "lōkātītā guṇātītā sarvātītā śamātmikā .. 176.."
  },
  "slok177": {
    "line1": "bandhūka-kusumaprakhyā bālā līlāvinōdinī .",
    "line2": "sumaṅgalī sukhakarī suvēṣāḍhyā suvāsinī .. 177.."
  },
  "slok178": {
    "line1": "suvāsinyarcana-prītā’’śōbhanā śuddhamānasā .",
    "line2": "bindu-tarpaṇa-santuṣṭā pūrvajā tripurāmbikā .. 178.."
  },
  "slok179": {
    "line1": "daśamudrā-samārādhyā tripurāśrī-vaśaṅkarī .",
    "line2": "jñānamudrā jñānagamyā jñānajñēya-svarūpiṇī .. 179.."
  },
  "slok180": {
    "line1": "yōnimudrā trikhaṇḍēśī triguṇāmbā trikōṇagā .",
    "line2": "anaghā’dbhuta-cāritrā vāñchitārtha-pradāyinī .. 180.."
  },
  "slok181": {
    "line1": "abhyāsātiśaya-jñātā ṣaḍadhvātīta-rūpiṇī .",
    "line2": "avyāja-karuṇā-mūrtir ajñāna-dhvānta-dīpikā .. 181.."
  },
  "slok182": {
    "line1": "ābāla-gōpa-viditā sarvānullaṅghya-śāsanā .",
    "line2": "śrīcakrarāja-nilayā śrīmat-tripurasundarī .. 182.."
  },
  "slok183": {
    "line1": "śrīśivā śiva-śaktyaikya-rūpiṇī lalitāmbikā .",
    "line2": "ēvaṁ śrīlalitā dēvyā nāmnāṁ sāhasrakaṁ jaguḥ ..183.."
  },
  "slok184": {
    "line1": "iti śrībrahmāṇḍapurāṇē uttarakhaṇḍē śrīhayagrīvāgastyasaṁvādē",
    "line2": "śrīlalitā sahasranāma stōtra kathanaṁ sampūrṇam ..184.."
  }
}